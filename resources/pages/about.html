<div class="htmlPage">
	<p>Ba-Con afholdes for anden gang fra torsdag d. 17. maj til søndag d. 20. maj 2012.</p>
	<p>Ba-Con står for <i>Brimir Arrangeret Con</i>. Brimir (Brimir Aktivt Rollespil Nordsjælland) er en rollespilsforening med hjemsted i Helsingør og partnerskab med Helsingør Ungdomsskole. Brimirs værdigrundlag er: Engageret, Troværdigt og Sjovt.</p>
	<p>Ba-Con er en rollespilskongres som har det enkle formål at danne en sprød og krydret ramme for fede rollespilsoplevelser. Vi satser på:</p>
	<ul>
		<li>Velsmurt logistik</li>
		<li>Veltillavet og velserveret mad</li>
		<li>Servicefunktioner - nemt tilgængelige, god betjening, og det, du lige stod og manglede.</li>
		<li>Det praktiske skal køre så let, at du kan fokusere på at spille godt rollespil i stedet for alt det andet.</li>
	</ul>
	<p>Og på rollespilssiden:</p>
	<ul>
		<li>Fede premierescenarier og udsøgte reruns</li>
		<li>Et tag-selv bord af forskellige typer rollespilsoplevelser - noget for enhver smag - men fokus på "old school" scenarier med spillere, der spiller en karakter, ledt af en kompetent game master.</li>
		<li>Og så må det jo gerne være lidt spicy - uden at blive svinsk.</li>
	</ul>
</div>
